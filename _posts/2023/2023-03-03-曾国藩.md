---
layout: post
title: "读书-曾国潘家书摘录"
date: 2023-03-03 10:10:00 +0800
categories: read
---
这段话是曾国藩对当时顺风顺水，事业正处于上升期的沅弟曾国荃说的。有一定的借鉴意义，在此摘录。

**人生适意之时不可多得**，弟现在上下交誉，军民咸服，颇称适意，不可错过时会，当尽心竭力，做成一个局面。圣门教人不外敬恕二字，天德王道，彻始彻终，性功事功，俱可包括。余生平于敬字无工夫，是以五十而无所成。至于恕字，在京时亦讲求及之。近岁在外，恶人以白眼藐视京官，又因本性倔强，渐近于愎，不知不觉做出许多不恕之事，说出许多不恕之话，至今愧耻无已。第于恕字颇有功夫，天质胜于阿兄一筹。至于敬字，则亦未尝用力，宜从此日致其功，于《论语》之九思、《玉藻》之九容，勉强行之。临之以庄，则下自加敬。习惯自然，久久遂成德器，庶不至于涂做一场话说，四十五十而无闻。兄再行。
